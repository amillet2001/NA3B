"Pogi ko hehehe..."
Sa tuwing gigising sa umaga, haharap sa salamin animo'y nakakita ng artista,
James Reid,Daniel Padilla at Piolo Pascual? Ay sus wala saking panama,
Lamang na lamang ako sa ligo at taglay na karisma,
"Bakit ang gwapo ko?" Yan ang laging tanong ko sa twina.
Kapag naglalakad ako sa daan, nariyan agad mga kababaihan,
Tila ba'y nakakita ng ipis na kanilang kinadidirian,
Masulyapan palang nila'y agad silang magtitilian,
Bakit ba ganito ang hatak ng aking kagwapuhan?
Kapag nagjojogging namang mag-isa sa umaga,
Mayamayang paglingon ko, aba'y kay rami na pala,
Yung simpleng jogging ko naging funrun at ako tong nangunguna,
Kaya pala nangunguna, nasa likod ko mga nakakita sa mukha kong mala anghel sa lupa.
Kapag dumadating naman eleksyon sa eskwelahan,
Mga kaklase ko'y hangad na wag akong lumiban,
Gusto ko man maging presidente o kaya'y ingat yaman,
Ngunit sa huli'y Escort na naman ang aking binagsakan.
Kapag sa eskwelahan may nakita akong nagkukumpulan,
Para bang may nahimatay o kaya'y mayroong sinapian,
Ngunit sa paglapit ko'y iba pala ang madadatnan,
Yung I.D kong nahulog yun pala ang pinagkakaguluhan.
Kapag sasakay naman sa jeep iba ang nararanasan,
Mga babae'y nag uunahan upang ako'y kanilang matabihan,
Sa inuupuan ko'y kay sikip na bagkus sa kabila'y kay luwag pa naman,
Girls , ano bang gusto niyo ? Kandungin ko kayo upang kayo'y masiyahan?
Kapag bibili naman ang inyong lingkod sa munting tindahan,
Kahit kay mahal ng aking mga binili na aking babayaran,
Sabi ng tindera sakin ay "Kiss lang bayad na ang lahat ng yan !"
Nung hinagkan ko aba'y sabi anakan mo ako't sayo na ang tindahan.
Kapag may paliga naman ng basketball saming bayan,
Kahit di naman marunong ay kinukuha maging parte ng koponan,
Kaya naman pala'y may balak itong mga kumag kong kaibigan,
Isinali lang pala ako para may cheering squad sila tuwing sila'y may laban.
Kung naidodonate lang sa mahihirap ang kagwapuhan,
Siguro sa ngayo'y marami na akong natulungan,
Mabait naman ako wag kalang masyadong gahaman,
Sabi nga nila "Share your Blessing", Diba tama nga naman ?
Marami pa sanang patunay ng aking kapogian,
Libu-libong pruweba, milyon-milyong dahilan,
Sa sunod na kabanata'y inyo na lamang abangan,
Ilalantad ko sa mundo, taglay kong kagwapuhan.
Kahit ito may puno ng katarantaduhan at kahambugan,
Sana sa pagbasa'y maaliw ang diwa't kayo ay masiyahan,
Isang araw lang naman sana ako'y inyong pagbigyan,
Kagwapuhan ng inyong lingkod , ishare at ilike niyo naman .
Ang inyong poging lingkod kailanma'y di kayo niloko,
Puro katotohanan lumalabas sa bibig, lahat ay pawang totoo,
Mga nabasa niyo'y nagpapahirap upang masagot ko itong,
Tanong na saki'y laging bumabagabag...."Oh shit bakit ang gwapo ko ???"
